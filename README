Zásady pro vypracování
Rozsáhlé databáze se často navrhují za pomoci modelovacích nástrojů, jako třeba PowerDesigner a E/R Studio. Model je typicky složen ze tří vrstev - fyzické (SQL), logické (E/R diagramy), a uživatelské (manažerské). Hlavní cíl této práce je vytvořit nástroj pro extrakci těch informací ze modelů, které jsou důležité pro výpočet datových toků. To především zahrnuje (1) vazby mezi různými vrstvami modelů a (2) některé atributy entit (jména sloupců ve databázových tabulkách, apod). Součástí práce bude také analýza 2-3 modelovacích nástrojů zejména s ohledem na způsob reprezentace modelů. Primární aplikace informací extrahovaných ze modelů je projekce datových toků, které byly spočítány pro fyzickou vrstvu, na uživatelskou vrstvu daného modelu. Nakonec bude provedena základní analýza možností, jestli lze specifikovat datové toky přímo ve modelovacích nástrojích (a jak toho lze dosáhnout), a následně srovnání namodelovaných a skutečných toků. 

Seznam odborné literatury
1. B. Thalheim. Entity-Relationship Modeling: Foundations of Database Technology. Springer, 2000 
2. ER/Studio Data Architect, https://www.idera.com/er-studio-data-architect-software 
3. ER/Studio Product Documentation, http://docs.embarcadero.com/products/er_studio/, http://docwiki.embarcadero.com/ERStudioDA/171/en/User_Guide 
4. PowerDesigner, https://www.powerdesigner.biz/EN/, https://www.powerdesigner.biz/EN/powerdesigner-resources/powerdesigner-documentation.html 

--------------------------------------------------------------------------------

Šablona pro sazbu bakalářské práce na MFF UK v LaTeXu

Autoři:

	Martin Mareš <mj@ucw.cz> -- správce šablony
	Arnošt Komárek <komarek@karlin.mff.cuni.cz>
	Michal Kulich <kulich@karlin.mff.cuni.cz>

Tento balík souborů je povoleno libovolně šířit, používat a upravovat.
Pokud máte jakékoliv připomínky nebo návrhy na vylepšení, dejte prosím vědět.
--------------------------------------------------------------------------------

Šablona existuje ve dvou verzích -- české (adresář cs) a anglické (en).

Povinné náležitosti úpravy bakalářských prací jsou dány směrnicemi děkana
č. 1/2015 a 7/2016 a opatřením rektora č. 72/2017. Mimo to existují ještě další
doporučení -- ta najdete v souboru vzor.pdf. Tento formát pro LaTeX se
jimi řídí a snaží se důležité věci připomínat komentáři. Přesto si ale celá
pravidla přečtěte -- například úprava desek práce je popsána pouze tam.

Pokud LaTeX ještě neznáte, na webu naleznete mnoho úvodních textů.
Nám se nejvíce osvědčil http://en.wikibooks.org/wiki/LaTeX.

Základní nastavení sazby naleznete v souboru prace.tex, ten se také
odkazuje na ostatní soubory s jednotlivými kapitolami práce. Pečlivě
si hlavní soubor přečtěte a doplňte všechny chybějící údaje. Také je
doplňte do metadatového souboru prace.xmpdata.

Česká verze obsahuje komentáře a ukázkové kapitoly s popisem doporučené
úpravy a různými radami pro sazbu v TeXu. Anglická verze má zatím pouze
komentáře.

Elektronická podoba práce, kterou odevzdáváte do SISu, musí být povinně
ve formátu PDF/A-1a nebo -2u. Tato šablona vytváří PDF/A-2u pomocí balíčku
pdfx (https://www.ctan.org/tex-archive/macros/latex/contrib/pdfx). Pozor,
ve většině instalací TeXu je tento balíček buď zastaralý nebo nefunkční,
takže si ho raději stáhněte samostatně a rozbalte do adresáře tex/pdfx/.
Další instrukce k přípravě PDF/A naleznete v ukázkových kapitolách
a na http://mj.ucw.cz/vyuka/bc/pdfaq.html.

Pokud pracujete na Unixovém systému, může se vám hodit ukázkový Makefile --
stačí spustit program "make" a ten už se postará o přeložení všech souborů
TeXem.

TeX také můžete spouštět ručně. V tom případě je potřeba překládat pdfTeXem
a spustit bibTeX na vygenerování bibliografie. (Ideálně takto: pdflatex, bibtex,
a pak 2x pdflatex pro dopočítání referencí.)

Další materiály o psaní bakalářských prací a odborných textů vůbec najdete
na http://mj.ucw.cz/vyuka/bc/. Tamtéž se nachází celá historie této šablony.

--------------------------------------------------------------------------------

Zásadní změny oproti verzi z roku 2015
~~~~~~~~~~~~~~~~~~~~~~~~~~~~~~~~~~~~~~

 - Vytváříme PDF/A-2u pomocí balíčku pdfx.

 - Češtinu namísto CS-fontů sázíme fonty Latin Modern (s CS-fonty
   neumíme generovat kompletní tabulky ToUnicode nutné pro PDF/A).

 - Změněna titulní strana: nový název univerzity a fakultní logo.

 - Nadále negenerujeme verze šablony v jiných kódováních než UTF-8.

Zásadní změny oproti verzi z roku 2011
~~~~~~~~~~~~~~~~~~~~~~~~~~~~~~~~~~~~~~

 - Již pro českou sazbu nepoužíváme starý csLaTeX, nýbrž Babel.
   Stále ale využíváme tradiční CS-fonty, neboť mají hezčí akcenty.

 - PDF generujeme přímo pomocí pdfTeXu, stará oklika přes DVI a PS
   už snad není na žádné aktuální instalaci TeXu potřeba.

 - Všechny údaje o práci se nyní definují jako makra v hlavním souboru
   a automaticky se dosazují na všechna relevantní místa.

 - Bibliografii zpracováváme bibTeXem. Ručně psané položky v seznamu
   literatury můžete v nouzi stále používat, viz zakomentovaná část
   souboru literatura.tex.

 - Ukázkové kapitoly obsahují různé rady a příklady sazby. Přesunula
   se do nich většina původního manuálu "Úprava bakalářské práce",
   ovšem ujasnili jsme, co je povinnost a co pouze doporučení.

 - Matematická sekce vydávala svou vlastní verzi staré šablony
   s ukázkovým textem a makry. Tyto ukázky jsme integrovali.
